এই মডিউলে যা যা দেখানো হয়েছে, তার উপর ভিত্তি করে আপনাদের জন্যে চলে এলো দ্বিতীয় এসাইনমেন্ট । এই এসাইনমেন্ট এর জন্য আমরা HTML এবং Tailwind CSS ব্যবহার করে একটি template তৈরি করে দিয়েছি। আপনাদের কাজ হবে এই template ব্যবহার করে এসাইনমেন্ট করা। এই এসাইনমেন্ট এ আপনি নিজের ইচ্ছা মত ডিজাইন বা টেমপ্লেট পরিবর্তন করতে পারবেন না । এবং আপনাকে এই মডিউলে যা যা শেখানো হয়েছে, শুধু মাত্র সেগুলো ব্যবহার করেই Vite & React দিয়ে প্রোজেক্টটি করতে হবে । অন্যথায় আপনার মার্ক এর উপর প্রভাব পরতে পারে । 

## এসাইনমেন্ট এ আপনাকে যা যা করতে হবেঃ

✓ আমাদের দেয়া HTML টেমপ্লেট কে রিয়্যাক্টে কনভার্ট করতে হবে । 

✓ আপনাকে বেশ কিছু বই এর লিস্ট দেখাতে হবে । সেক্ষেত্রে কোন API ব্যবহার করা যাবে না । 

✓ সার্চ বার এ বই এর নাম লিখে সার্চ করলে, শুধু মাত্র ঐ কী-ওয়ার্ড দিয়ে যেই যেই বই গুলো আছে সেগুলো দেখাবে । বই এর নাম সার্চের ক্ষেত্রে কোন প্রকার Case Sensitiveness থাকবে না । 

✓ বই গুলো নাম এবং পাবলিশ এর সালের উপর ভিত্তি করে Sort করা যাবে । Sort করার জন্যে বই এর লিস্টের উপরে ডান পাশে Dropdown আছে, সেটি পরিবর্তন করলেই বই গুলো Sort করবে । আপাতত আপনারা বই এর কার্ড গুলোতে পাবলিশ এর সাল দেখতে পারবেন না । তবে আপনারা চাইলে নামের পাশে সাল উল্লেখ করতে পারেন । যেমনঃ "সহজ ভাষায় জাভাস্ক্রিপ্ট (২০২৩)" - এভাবে 


✓ যেকোনো বই, ইউজার চাইলে সেটি তার Favorite হিসেবে সিলেক্ট করতে পারে । Add to Cart বাটনের পাশে Favorite বাটন আছে । কোন বই আগে থেকে Favorite হিসেবে থাকলে সেটি Unfavourite হবে । 

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/4T8Q21A0) অথবা ব্রাউজারে এই লিংকে **https://classroom.github.com/a/4T8Q21A0** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
